---
#layout: prologue
title: "Prologoa"
subtitle: "Asun Casasolaren eskutik"
image: "images/asun.png"
summary: "Liburu txiki honek Asun Casasola Ipuin Motzen Lehiaketan egindako lan aparta jasotzen du, indarkeria matxistaren aurkako gaitzespen keinu bat. Adin, arraza edota klaserik aintzat hartzen ez duen XXI. mendeko gaitza da indarkeria matxista, eta, tamalez, gertuegi bizitzea egokitu zait. Denborak irakatsi dit, ekintza xumeenek ere, eragina izan ohi dutela. Hori dela eta, idatzi hauetan ageri den hitzetako bakoitzak indarra ematen dit jendartean errotuta dagoen germen honen aurka borrokan jarraitzeko."
---

Liburu txiki honek Asun Casasola Ipuin Motzen Lehiaketan egindako lan aparta jasotzen du, indarkeria matxistaren aurkako gaitzespen keinu bat. Adin, arraza edota klaserik aintzat hartzen ez duen XXI. mendeko gaitza da indarkeria matxista, eta, tamalez, gertuegi bizitzea egokitu zait. 

Denborak irakatsi dit, ekintza xumeenek ere, eragina izan ohi dutela. Hori dela eta, idatzi hauetan ageri den hitzetako bakoitzak indarra ematen dit jendartean errotuta dagoen germen honen aurka borrokan jarraitzeko. 

Nire senideei, eta elkarteei, eskaini didaten babes osoa eskertu nahi diet, bereziki, Txingudi Anti Sexistari, urtero Ipuin lehiaketa hau antolatu eta lehiakide berriak lortzeagatik.

Zuetako bakoitzari ere, nire esker ona eman nahi dizuet, zuen ipuinekin ekimen eder hau osatzen laguntzeagatik. Gatazka honen aurkako laguntza izateaz gain, nire alabari egindako omenaldi handi bat ere badelako. 
