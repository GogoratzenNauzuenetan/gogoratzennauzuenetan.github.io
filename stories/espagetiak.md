---
layout: story
title: "Espagetiak"
thumbnail: "/images/stories/thumbnails/espagetiak.jpg"
image: "/images/stories/espagetiak.jpg"
writter: "Amaia Iriondo Aristondo"
illustrator: "Maider Goikoetxea Calvo"
---

Lortu du denborak nire barruko zein kanpoko zauriak sendatzea, lortu du beldurrari   aurrez   aurre   begiratzeko   kemena   nigan   piztea,   lortu   du   aspaldiko emakume otzana askea bihurtzea eta bizitzak merezi duela berriz sentiaraztea. Denborak   mantso   osatu   nau,   berak   ere   behar   izan   ditu   urteak:   astunak,
bakartiak eta ilunak, baina ekaitzik handiena ere baretzen da, nahiz eta inoiz ez ahaztu, eta zenbait arrastok gure barruan bizirik dirauten.

Biok bakarrik afaldu genuen ireki berri zuen jatetxean. Niretzat piztutako hirurogei kandelaren argitan antzeman nuen hurbiltzen zetorkidala maitasuna, niretzat aukeratutako musika xuxurlariaren erritmora sentitu nituen nire bihotz gaztearen   taupadak   dantzan.   Biontzat   egin   zuen   afaria:   gaztaz   eta   albakaz egindako espageti lurrintsuak.

Belarritik eta ahotik, su eztian, enamoratu ninduen ni baino hamabi urte nagusiago   zen   gizon   hark.   Etorri   handiko   gizona   zen   Pedro,   ibilia   eta   goxoa
tratuan;   ez   zuen   zerikusirik   nire   unibertsitateko   lagunekin.   Nik   orduak   eman nitzakeen bere jarduna entzuten. Jantzia zen unibertsitate bat inoiz zapaldu ez
zuen arren, “ez dago munduan eskolarik jatetxe batek beste irakatsiko dizunik”. Horrelakoak sinetsita, sukaldean laguntzen hasi nintzaion, eta, handik gutxira, haren etxera eraman nuen lilurak gainezka egiten zuen maleta..

Beti   izan   naiz   ikasle   ona   eta   berehala   ikasi   nuen   gustuz   sukaldatzen. Pedrok,   hain   ondo   moldatzen   nintzela   ikusita,   beste   eginkizun   batzuetan
ematen   zuen   eguna.   Gero   eta   egun   gehiagotan   izaten   nintzen   sukaldeko erregina absolutua, goizetik gauera Pedroren aztarrenik edo deirik jaso gabe. Etxean izaten nuen espero: bion ohean, barruko arropa gero eta txikiagoekin erdi  jantzita,  haren   laztanen   zain. Askotan,  baina, alboko  gelan  aurkitzen   eta
uzten nuen lo eguna zabaltzen zenean.

Beti izan naiz oso esanekoa eta jatetxera joaten nintzen azalpenik eskatu gabe. Gogotik egiten  nuen  lan, Pedro agertzen ez zen  arren. Gauetan, haren laztanen zain egoten nintzen: biona izandako ohean, erabat biluzik.

Beti izan naiz oso inozoa eta pentsatzen nuen urak nik nahi nuen bidera bueltatuko zirela, bere adineko emakume dotore bat jatetxera ekarri zuen arte. Sukaldetik ikusi nituen: Pedro ardo botila garesti bat zabaltzen eta emakumea bere hitzetan mozkortzen. Emakumeari berandutu omen zitzaion eta Pedro nire erresuma koipetsura sartu zen nik espagetiak irakin bizian nituenean. Eskatu gabeko azalpenak entzun  nahi  nituen, ezin genuen  horrela  jarraitiu. Haserrre eta minduta hitz egin nion, gogor mintzatu nintzaion. Berak, ordea, ez zuen hitz erdirik ahotik atera, eta, ukabilak eta haginak ondo estututa, eutsi egin zion nire enbatari,   bor-bor   zeuden   espagetien   lapiko   erraldoia   nire   buru   gainean   irauli zuen arte.

Egunak eman nituen ospitalean, erredurak sendatu bitartean. Lotsa eta errua egin nituen neure. Izan ere, kiskali ninduten espagetiek bihotza inguratu, eta   lotu   zidaten   estu-estu,   uzkurtuta   uzti   arte,   inor   maitatzeko   ahalmena galduta,   eta   beldurrak   agindutako   bakardadera   kondenatuta.   Ordutik,   orban luzangak   eta   gorrixkak   gelditu   zaizkit   aurpegian,   besoetan   eta   paparrean. Agerian.   Ez   didate   minik   egiten.   Ohitu   naiz,.   baina   ezin   dut   janari   italiar
lurrintsurik usaindu, are gutxiago gaztaz eta albakaz egindako espagetiak.
